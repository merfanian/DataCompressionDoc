\begin{abstract}

الگوریتم‌های فشرده‌سازی در طی عمر علوم کامپیوتر یکی از مهم‌ترین موضوعات مورد بحث آن بوده‌اند. در ابتدا با توجه
به کندی و ضعف سخت‌افزار و نیاز به انتقال حداقلی داده این الگوریتم‌ها مورد توجه قرار گرفتند؛ سپس با پیشرفت اینترنت و نیاز به
انتقال سریع داده، این الگوریتم‌ها دوباره به یکی از مهم‌ترین زمینه‌های تحقیق در علوم کامپیوتر تبدیل شدند، در این
زمان بسیاری از الگوریتم‌های مهم فشرده‌سازی داده کشف شدند. فرمت‌هایی هم‌چون \lr{MP3} یا 
JPEG 
- که از شناخته‌ترین فرمت‌های فشرده‌سازی حال حاضر هستند - ماحصل تحقیقات همین دوران اند. الگوریتم‌های فشرده‌سازی نه تنها راه خود را به دنیای رسانه
باز کردند بلکه در پردازش سیگنال نیز تاثیر عمده‌ای داشتند، تمامی ارتباطات رادیویی با استفاده از این الگوریتم‌ها سعی در 
بالا بردن امنیت و کاهش هزینه انتقال داده دارند، در رمزنگاری نیز این الگوریتم‌ها راه‌گشایی می‌کنند و بسیاری از الگوریتم‌های رمز‌نگاری
و درهم‌سازی خود نوعی الگوریتم فشرده‌سازی محسوب می‌شوند. 

در این مستند سعی شده است تا مقدمه‌ای برای ورود به دنیای شگفت‌انگیز الگوریتم‌های فشرده‌سازی 
نوشته شود و خوانندگان را با تعاریف بنیادین و کاربردهای اصلی این الگوریتم‌ها آشنا کند، این مستند ابتدا دربارهٔ تعاریف اصلی و 
انواع الگوریتم‌های فشرده‌سازی و کاربردهای اصلی آن‌ها در دنیای امروز بحث می‌کند و پس از آن به بررسی جزیی‌تر دو فرمت 
اصلی فشرده‌سازی (
  \lr{MP3} و JPEG
) می‌پردازد. امید است تا مطالب این مستند مورد توجه خوانندگان عزیز قرار گیرد. 

  \vspace{10mm}

  
    \textbf{ کلمات کلیدی: الگوریتم‌های فشرده‌سازی، فشرده‌سازی  تصویر، فشرده‌سازی صوت، \lr{MP3}، JPEG}
\end{abstract}